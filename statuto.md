# Statuto StudentiUniMi

## SEZIONE I - Fondazione
### Art. 1
1. __StudentiUniMi__ (da qui in poi "network") è un'organizzazione senza fini di lucro, apolitica, ovvero apartitica, e neutrale, la quale si pone l'obiettivo di offrire servizi telematici agli studenti dell'Università degli Studi di Milano.
2. I membri del network di cui all'Art. 3 sono obbligati a rispettare lo Statuto del network.

### Art. 2 - Definizioni
- Un'opzione consegue la ___maggioranza semplice___ se ottiene un numero di voti superiore alla metà del numero totale dei votanti.
- Un'opzione consegue la ___maggioranza qualificata___ se ottiene un numero di voti maggiore o uguale ai due terzi del numero totale dei votanti.
- Con il termine ___rappresentante___ si intende ogni studente con carica istituzionale, raggiunta tramite elezione o nomina, all'interno di qualunque organo istituzionale dell'Ateneo.
- Con il termine ___C.A.N.___ si intende il Comitato Amministrativo Network.

## SEZIONE II - Organigramma e amministrazione

### Art. 3 - Organigramma
1. L'organizzazione è così costituita:
    - un coordinatore, responsabile di tutto il progetto;
    - un Comitato Amministrativo Network (C.A.N.), organo esecutivo del network;
    - amministratori;
    - moderatori Telegram.
2. Il potere decisionale spetta al C.A.N., che lo esercita nelle forme e nei limiti di questo statuto.
3. Coordinatore, C.A.N., Amministratori e Moderatori Telegram hanno responsabilità legale per le azioni da loro svolte.
4. Uno studente che sia fuori corso per un numero maggiore o uguale a 2 anni non può essere parte del C.A.N. e non può rivestire il ruolo di coordinatore.

### Art. 4 -  C.A.N.
1. Il C.A.N. è composto da studenti dell'Ateneo regolarmente iscritti e ha i seguenti diritti:
    - prendere decisioni di carattere generale che si applicano a tutto il network previa votazione convocata dal coordinatore secondo le modalità da lui più consone alla singola decisione;
    - aggiungere, rimuovere o sospendere consiglieri, amministratori e moderatori previa votazione convocata dal coordinatore secondo le modalità da lui più consone alla singola decisione;
    - assegnare deleghe (art. 15) previa votazione convocata dal coordinatore secondo le modalità da lui più consone alla singola decisione;
    - nominare il coordinatore in una seduta plenaria convocata al primo momento utile dalla scadenza dello stesso;
2. I membri del C.A.N. sono detti consiglieri e hanno tutti diritto di voto. In caso di parità, il voto del coordinatore vale doppio.
3. I seguenti argomenti ordinari si votano a maggioranza semplice:
    - decisioni di carattere generale riguardo il network;
    - assegnazione deleghe (art. 15).
4. I seguenti argomenti straordinari si votano a maggioranza qualificata:
    - aggiunta, rimozione o sospensione di consiglieri, amministratori e moderatori;
    - nomina del coordinatore;
    - modifiche al regolamento o allo statuto.
5. Le votazioni vengono vagliate attraverso un sondaggio Telegram non anonimo, con un quorum di almeno due terzi degli aventi diritto e almeno 12 ore di tempo per rispondere.


### Art. 5 - Coordinatore
1. Il coordinatore è uno studente dell'Ateneo, il responsabile del progetto, garante di questo Statuto, coordina il C.A.N. di cui ne è membro attivo e convoca sedute plenarie o riservate (comma 5) e propone votazioni secondo le modalità da lui più opportune.
2. Possiede  l'ownership di tutti i gruppi e tutti i canali Telegram fondamentali, oltre ad essere admin con tutti i poteri nei gruppi in cui é presente. È inoltre owner del server Discord e della org di GitHub raggiungibile presso https://github.com/StudentiUnimi. 
3. Il suo mandato dura due anni, ma può essere riconfermato illimitate volte dal C.A.N..
4. Il C.A.N., attraverso una votazione a maggioranza qualificata, può decidere in ogni momento di destituire il coordinatore e nominarne uno nuovo.
5. Il coordinatore ha facoltà di convocare sedute plenarie o sedute riservate per discutere di eventuali argomenti e mettere in votazione eventuali proposte, ovvero deve convocare una seduta Riservata per la nomina del Collegio dei Probiviri (Art. 10).
6. Le sedute plenarie sono composte da tutti i membri del network:
    - il coordinatore, che ne presiede la seduta;
    - il C.A.N.;
    - gli amministratori;
    - i moderatori;
    - i rappresentanti degli studenti eletti o nominati, su indicazione del can e del coordinatore, e comunque a loro discrezione.
7. Le sedute riservate sono composte dal coordinatore e i soli membri del C.A.N. e vengono convocate per discutere questioni che per loro natura non possono essere affrontate da amministratori o moderatori (e.g. conflitti di interesse, ovvero il loro ruolo all'interno dell'Ateneo quali Tutor di Processo o Rappresentanti degli Studenti eletti o nominati di cui all'art. 8).
8. I rappresentanti degli studenti non hanno diritto di voto, ma possono partecipare alle discussioni.
9. Per il raggiungimento del numero legale atto a poter votare, le sedute plenarie o riservate devono essere presidiate da almeno il 40% degli aventi diritto di cui ai commi 6 e 7 di questo articolo.
10. Le votazioni "astenute" vengono conteggiate come se il membro fosse assente, e quindi abbassano il raggiungimento del numero legale per la votazione per le quali sono state espresse.
11. Le votazioni, che per loro natura non sono anonime, vengono verificate dal coordinatore o un suo delegato nominato dallo stesso coordinatore, quindi senza votazione.
12. Il coordinatore ha facoltà di dimettersi. In quel caso deve convocare una seduta plenaria e ricoprirne il ruolo finché non viene eletto un nuovo coordinatore.


### Art. 6 - Amministratori
1. Gli amministratori sono studenti dell'Ateneo regolarmente iscritti e possono essere di tre tipi:
    - amministratori Telegram;
    - amministratori Discord;
    - amministratori del sito web.
2. Gli __amministratori Telegram__ sono legati al loro CdL e hanno poteri su tutti i gruppi Telegram associati. Si occupano della moderazione dei gruppi e hanno, oltre alle facoltà dei moderatori, pieni poteri decisionali relativamente all'esclusione temporanea di un utente che non sia un amministratore, un moderatore, un membro del C.A.N. o il Coordinatore all'interno dei Gruppi e dei Canali Telegram che amministra, se motivati dal regolamento del network.
3. Gli __amministratori Discord__ sono legati al loro CdL e hanno poteri su tutti i canali Discord associati. Hanno facoltà di moderazione completa relativamente al loro CdL, escluso il ban permanente, che è regolamentato nel regolamento. Gli amministratori non possono modificare i permessi dei canali da loro gestiti.
4. Gli __amministratori del sito web__ si occupano dello sviluppo e della manutenzione del sito web (https://studentiunimi.it). Hanno facoltà di decidere le tecnologie e le modalità di sviluppo. Hanno il dovere di mantenere aggiornati i link di accesso ai Gruppi e ai Canali Telegram. 
5. Gli amministratori sono nominati dal C.A.N..
6. Un amministratore che venisse eletto o nominato rappresentante degli studenti (Art. 8), deve tempestivamente comunicarlo al Coordinatore o al C.A.N. per prenderne atto e iniziare la procedura di sostituzione.

### Art. 7 - Moderatori Telegram
1. I moderatori Telegram sono studenti dell'Ateneo regolarmente iscritti, il cui compito è aiutare gli amministratori a gestire i Gruppi di cui fanno parte. Distinti da un tag specifico, possono pinnare i messaggi ed eliminare messaggi singoli che non rispettano il regolamento.
2. I moderatori sono legati al loro CdL e sono nominati dai rispettivi amministratori di Telegram.

### Art. 8 - Rappresentanti
1. I rappresentanti eletti o nominati non possono accedere a nessuna delle seguenti cariche:
    - coordinatore;
    - C.A.N.;
    - amministratori Telegram;
    - amministratori Discord.
2. Su Telegram, i rappresentanti si identificano con uno specifico tag e hanno il potere di pinnare messaggi per eventuali comunicazioni.
3. Su Discord i rappresentati si identificano con uno specifico ruolo e potranno utilizzare un canale testuale dedicato per mandare comunicazioni di qualsiasi tipo.
4. È comunque severamente vietato ai rappresentanti eletti o nominati o ai simpatizzanti delle liste con fini politici all'interno dell'Ateneo, utilizzare il network per fare campagna elettorale, nei canali dove non è espressamente concesso.

### Art. 9 - Docenti
1. Su Telegram e Discord, i docenti si identificano con uno specifico tag e hanno il potere di pinnare messaggi per eventuali comunicazioni.
2. Per i Gruppi telegram gestiti direttamente dai docenti vedere Art. 11 Comma 3.

### Art. 10 - Azioni interventive
1. Al fine di mantenere un giusto equilibrio di serenità e neutralità all'interno dei Gruppi e dei Canali Telegram che fanno parte del network, ci si riferisce al regolamento comportamentale che __ogni utente__ accetta quando inizia ad usufruire di qualsiasi servizio erogato dal network.
2. Al fine di garantire la neutralità e la serenità del network, nel caso in cui si verifichi un fatto illecito compiuto da un membro dell'organizzazione, può essere nominato temporaneamente il Collegio dei Probiviri (Art. 9.3) dal C.A.N. e dal coordinatore con votazione di __maggioranza qualificata__ tra coloro i quali non siano direttamente coinvolti nel fatto. Coloro i quali possono rilevare atti illeciti sono:
    - il coordinatore;
    - il C.A.N.;
    - gli amministratori;
    - i moderatori;
    - i rappresentanti eletti o nominati;
    - i docenti;
    - gli utenti del network.
3. Il Collegio dei Probiviri è composto da tre persone votate per __maggioranza qualificata__ in una seduta plenaria straordinaria con votazione diretta, ovvero non tramite sondaggio Telegram, convocata dal C.A.N. ed è così composto:
    - un membro del C.A.N. come Presidente del Collegio dei Probiviri che non sia coinvolto nelle azioni interventive di cui questo articolo, comma 2;
    - un amministratore che non sia coinvolto nelle azioni interventive di cui questo articolo, comma 2;
    - un rappresentante degli studenti eletto o nominato oppure un docente che non sia coinvolto nelle azioni interventive di cui questo articolo, comma 2.
4. Il presidente del collegio dei probiviri illustra la situazione agli altri membri e ne stila un rapporto votato con __maggioranza semplice__ di quanto deciso nella seduta. 
5. Il rapporto di cui al punto precedente viene presentato al Coordinatore e al C.A.N. che prenderà atto dell'azione interventiva e voterà con __maggioranza qualificata__ le azioni interventive decise dal Collegio dei Probiviri.
6. Se l'azione viene votata favorevolmente, il Collegio dei Probiviri si scioglie, altrimenti si riunisce tenendo conto di eventuali indicazioni del C.A.N. e/o del coordinatore e ripete la procedura di cui al punto precedente. Dopo tre sedute senza successo, il Collegio si scioglie e la decisione viene presa in mano dal coordinatore, qualora non fosse coinvolto nel fatto di cui al comma 2.
7. Se il coordinatore è soggetto ad intervento correttivo da parte del Collegio dei Probiviri, lo stesso Collegio nomina con __maggioranza semplice__ un membro del C.A.N. che sostituirà il ruolo del coordinatore di cui al punto precedente. 
8. Qualsiasi atto interventivo contro il coordinatore deve essere approvato con __maggioranza qualificata__ tra i membri del C.A.N., di cui il coordinatore fa parte e ha comunque diritto di voto.

### Art. 11 - I Gruppi ed i Canali Telegram
1. Per gruppo Telegram si intende un gruppo creato con la piattaforma Telegram di due o più persone ai fini di supportare la didattica e lo studio e favorire le relazioni interpersonali tra gli utenti del network.
2. Ogni gruppo Telegram ha facoltà di entrare a far parte del network, notificando un qualunque membro dell'organizzazione, il quale avrà comunque il compito di notificare il C.A.N..
3. I gruppi Telegram che abbiano ufficialità relativamente all'Ateneo, la cui ownership è quindi posseduta da un membro strutturato dell'Ateneo o suoi delegati, possono essere pubblicizzati sul sito web a discrezione del C.A.N. e su richiesta di chi possiede l'ownership degli stessi, ma non possono entrare a far parte della rete di gruppi del network, ovvero non possono essere amministrati da membri dello stesso e non possono essere quindi moderati con degli strumenti automatici del network, quali sono i bot.
4. Per canale Telegram si intende un qualsiasi canale di comunicazione unidirezionale, gestito da uno o più amministratori del network, e raggiungibile tramite il sito web.
5. Gli amministratori dei canali Telegram non devono riportare informazioni false o fuorvianti relativamente al network, a questo statuto e alle comunicazioni ufficiali da parte dei rappresentanti degli studenti eletti o nominati.

### Art. 12 - Discord
1. Per server Discord si intende il gruppo creato con la piattaforma Discord gestito dal coordinatore e dai delegati Discord (art. 14).

### Art. 13 - Il sito web
1. Il sito web sarà sotto il dominio __studentiunimi.it__ e verrà gestito dall'amministratore del sito web che se ne assume la responsabilità legale e la responsabilità relativa a questo statuto e ai seguenti articoli.
2. Il sito web deve essere organizzato in modo che sia di semplice utilizzo e deve poter includere informazioni relative a come raggiungere i singoli gruppi o canali.
3. Il sito web deve avere una sezione apposita che sia di facile accesso e semplice utilizzo che possa portare l'utente a poter contattare i membri del network.
4. Il sito web deve avere una sezione apposita che sia di facile accesso e semplice utilizzo che possa elencare i rappresentenati degli studenti eletti o nominati e i relativi contatti specificando il ruolo dell'organo nel quale sono eletti.
5. In alcun modo il sito web deve riportare informazioni false o fuorvianti relativamente al network, a questo statuto, alle comunicazioni ufficiali da parte dei rappresentanti degli studenti eletti o nominati.

### Art. 14 - Modifiche allo statuto
1. Per modificare lo statuto, il coordinatore convoca una seduta plenaria e si mettono in votazione le modifiche che devono essere approvate con una votazione favorevole alla modifica maggiore o uguale all'85% del numero legale composto dagli aventi diritto (Art. 5, Commi 5, 6, 7, 8, 9).

## SEZIONE III - Gestione delle proprietà del network

### Art. 15 - Deleghe
1. Le deleghe sono votate a maggioranza semplice dal C.A.N..
2. I consiglieri del C.A.N. con la _delega Discord_ avranno il ruolo "gestore" su Discord, il quale avrà potere su ogni singolo canale e avrà la possibilita di modificare i permessi dei canali e delle categorie. Potrà bannare gli utenti soltanto se approvato dal C.A.N come da regolamento.
3. I consiglieri del C.A.N. con la _delega Telegram_ avranno il ruolo owner sui gruppi Telegram.
4. I consiglieri del C.A.N. con la _delega alle pubbliche relazioni_ si occuperanno di scrivere le comunicazioni e gestiranno i canali istituzionali del network.

### Art. 16 - Utilizzo strumenti e norme comportamentali
1. Chiunque sia in possesso di poteri esecutivi all'interno dei gruppi di cui fa parte é responsabile dell'utilizzo degli stessi poteri quindi ne é responsabile per relativi abusi.
2. L'utilizzo dei poteri dei bot non deve essere di natura abusiva, non devono quindi essere usati per scherinere altri utenti, o in generale in situazioni che non ne richiedano l'utilizzo.

